name: STENARNA
year: 1927
author: KARIN BOYE
volume: HÄRDARNA

Gud hade givit oss tunga själar av sten.
Så stod vi på stranden av havet,
där strålarna hoppade, där skummet dansade, 
                                  där måsarna seglade i ljus.

Då slungade vi stenarna på lek att förgås. 
                                  Något ska man göra med stenar.

De snuddade vid ytan, de studsade i bågar, 
                                  de gled över djupen som vindar!

Och lycklig är vår sömn: den är rörd av vingar, av
                                  svalor som jagar över vattnet.