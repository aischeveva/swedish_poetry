name: INÅT
year: 1922
author: KARIN BOYE
volume: MOLN

M i n  Gud
och  m i n  sanning
såg jag
i en sällsam stund.
Mänskors ord
och bud tego.
Gott och ont
min själ glömde.
M i n  Gud
och  m i n  sanning
drack jag
i min ängslans stund.

Min Gud
var salt mörker,
min sanning
hård metall.
Djupt skalv jag.
Naken stod jag,
sköljd av vågor
av kall sanning,
kall, stark,
föraktfull sanning --
m i n  Sanning
och  m i n  Gud.