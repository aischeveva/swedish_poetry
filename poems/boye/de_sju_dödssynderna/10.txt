name: DEN NYE KOLUMBUS
year: 1941
author: KARIN BOYE
volume: DE SJU DÖDSSYNDERNA

Fr. Nietzsche:


"Genuesare, min kära,
skall man aldrig lita på --
kan ej bindas av det nära,
stirrar alltid i det blå.

Jag är vigd åt vida vatten.
Genua sjönk vid himlens rand.
Hjärtat kallt, och hand på ratten!
Hav och hav -- och kanske land?

Färdiga!  Bakom oss blinkar
sista gången denna kust.
Framåt!  Se, ur fjärran vinkar
oss en död, ett mål, en lust."