name: NU VET JAG
year: 1935
author: KARIN BOYE
volume: FÖR TRÄDETS SKULL

Nu vet jag hur mycket du gömde och förteg.
Där var ditt skal.
Men varför har du gömt dig så väl för mig?
Det mal och mal.

Jag vet det.  Jag minns det: en enda sak,
där jag har dömt --
och sedan var ditt inres förtrollade land
för alltid gömt.

Så länge vår kärlek har ett villkor kvar,
om också bara ett,
så länge är vår kärlek en sluten hand --
och oss sker rätt.