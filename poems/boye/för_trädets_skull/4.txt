name: KERUB
year: 1935
author: KARIN BOYE
volume: FÖR TRÄDETS SKULL

Också du, som våndas under allas klander,
också du är kallad till din plats bland keruberna --
med lejonfötter, med solvingar,
med vördnadsbjudande människohuvud:
djur-ängel.
De ropar efter dig: "Oren, oren!"
Därför att de aldrig drabbades av renhet.
Låga, samla dina gnistor ur vråarna,
ässjan väntar, och hammaren som smider dig till blixt
skall lära dig blixtens snabba renhet
och ditt namn bland keruberna.