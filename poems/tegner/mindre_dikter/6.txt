name: NYÅRSBÖN UNDER KRIGET
year: 1808
author: ESAIAS TEGNER
volume: MINDRE DIKTER

Hör oss, milde Fader, hör oss,
Du, som styr den vilda tid!
Livet ligger öppet för oss,
Låt oss gå dess ban i frid;
Låt oss bärga undan tiden
Någon ädel handlings skatt:
Dygden, hoppet, sinnesfriden
Följe oss i ålderns natt!

Låt oss bedja: "Frid på jorden,
Mänskorna en helig håg",
Intet slaveri i Norden,
Intet på den blåa våg!
Tider bättre än de flydda,
Samma mod, mer lycka blott!
Välstånd i den ringes hydda,
Dygder i de högas slott! 