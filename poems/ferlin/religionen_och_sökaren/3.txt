name: SIR STANDARD BYGGER FABRIKER.
year: 1933
author: NILS FERLIN
volume: BARFOTABARN

Sir Standard bygger fabriker, 
radio knäpper och skriker, 
tätt mellan stölder och mord 
svarta och röda rubriker 
blixtra med bländande ord.

Ack, bråkigt är det och tråkigt 
och futtiga är våra tankar, 
fast flygmaskinerna skrävla 
sitt skryt över Gaurisankar.

8,842 meter,
           8,843 meter?
närmare gud, 
stadigt närmare gud, 
lyfter sej människan,
den obetvingliga människan, 
och kastar ner cigarrettstumpar 
på Edelweissen.