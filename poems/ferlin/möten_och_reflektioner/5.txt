name: NIGGERN SKRIKER
year: 1936
author: NILS FERLIN
volume: GOGGLES

Niggern skriker i niggerbyn. 
Niggern är alldeles svart i syn. 
Niggern är rädd och gråter. 
Mycket illa det låter. 

Stilla din gråt, du svarte bror. 
Gud han hjälper och Gud är stor. 
- Titta blott på hans stjärna! -
Gud han hjälper dej gärna. 

Allt förlåter han också, Gud. 
Sitter nånstans i silverskrud. 
Den må du tro, är han fin i. 
Nästan som Mussolini. 

Niggern skriker i niggerbyn. 
Betlehems stjärna står högt i skyn. 
Niggern skriker och gråter
allt medan Gud förlåter.